9. czego się nauczyliśmy
Poprzez udział w projekcie nasza grupa sympatyków Machine Learning poznała dogłębnie możliwości pakietów analitycznych Pandas, Numpy. Projekt Rowery pochłaniał nas na spotkaniach i poza nimi. Godzinami wpatrywaliśmy się w monitory próbując wyciągnąć jak najwięcej informacji z danych. Zmagania rozpoczęliśmy od solidnej eksploracji zestawu danych jaki został nam udostępnionych przez firmę nextBike. Pierwsze kroki jakie chcieliśmy wykonać to zrozumienie jak, gdzie, kiedy przemieszczają się mieszkańcy Katowic korzystający z notabene nowego środka komunikacji ja kim są rowery miejskie. Analizowaliśmy najczęściej wybierane trasy, czas podróży, ilość przesiadek, przystanki znacznie oddalone od innych oraz wiele innych kwestii związanych z wycieczkami rowerowymi. To wszystko doprowadziło nas do etapu kiedy stwierdzimy, że nasza wiedza jest wystarczająco duża, aby usiąść do prognozowania ilości wypożyczeń na przyszłym sezon, co od samego początku było naszym głównym celem w tym projekcie. Nim przystąpiliśmy do sedna, nauczyliśmy się kolejnej ważnej rzeczy jaką jest feature engineering. Przekształcaliśmy istniejące zmienne, tworzyliśmy nowe dane, a wszystko po to, żeby nasz model mógł dostarczyć jeszcze lepsze wyniki. Jak się później okazało pobieranie danych z źródeł zewnętrznych, takich jak temperatura powietrza, informacja o imprezach masowych w okolicy (mecz piłkarski, koncert) miało bardzo pozytywny wpływ na nasz model. Gdy już mieliśmy przygotowany cały zestaw jaki będziemy chcieli użyć rozpoczęliśmy prace związane z prognozowaniem. Na tym etapie poznaliśmy klasyfikatory takie jak regresja liniowa, drzewa decyzyjne, lasy losowe czy sieci neuronowe. Budowaliśmy wiele modeli, a nawet zorganizowaliśmy konkurs na najlepszy model, dzięki czemu poznaliśmy Kaggle, a zwycięzca w ramach nagrody dostał wejściówkę na konferencję organizowaną przez DataWorkshop. Wiele z tych rzeczy, które poznaliśmy jest bardzo ważne w pracy jako analitycy danych. Nie możemy się już doczekać kolejnych wyzwań i poszerzania naszej wiedzy.
